---
datetime: '2024-06-17 19:00'
place: 'Gauč na Výstavišti'
title: 'Večer jazzu a swingu s Two Towers a Horáček swing Orchestra'
fb_link: 'https://www.facebook.com/share/PAbqnKfF6Uh4MBTT/'
tickets_link: 'https://goout.net/cs/vecer-jazzu-a-swingu-two-towers%2Bhoracek-swing-orchestra/szrkbfx/'
image: 'images/uploads/438082722_494464856252960_5054402771554092768_n.jpg'
---

Dvě kapely, které spojuje láska k jazzu a swingu zahrají dohromady koncert na Pražském výstavišti.
Two Towers hraje jazz a swing okořeněný špetkou muzikálu, šansonu a funky. Klasické melodie odívá do moderních kabátků. Spojuje talent s humorem a nadšením z hudby. Nápad na společné vystupování vznikl v srpnu 2012 během Letní jazzové dílny Karla Velebného ve Frýdlantu. Nejprve vzniklo Jazzové duo HULU (HUdebně-Léčebný-Ústav) ve složení klavír a zpěv. Brzy se však duo rozrostlo v trio s kontrabasem, záhy na to do finální podoby, tedy kvintetu s trumpetou a bicími.
Horáček swing orchestra je pražský big band hrající swingovou, filmovou a taneční hudbu. Žánrově se ale neomezuje a jejich repertoáru obsahuje i rockové a populární skladby v úpravě pro big band. Big band vznikl v březnu 2009 na ZUŠ Adolfa Voborského, kde původně působil jako školní kapela. Zakládajícími členy byli bratři Horáčkovi. Od ledna 2022 se o vedení orchestru starají Petr Martišek a Štěpánka Martišková. V současnosti má orchestr celkem 21 členů, zpěváka a zpěvačku a také tři hostující vokalistky, díky kterým se z pódia linou až pětihlasé melodie. Na Gauči bude orchestr hrát výběr svých oblíbených melodií od Svítá po Uptown Funk.
